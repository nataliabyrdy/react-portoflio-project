{
    "navbar": {
        "home": "Strona Główna",
        "about": "O mnie",
        "discography": "Dyskografia",
        "news": "Wiadomości",
        "media": "Media",
        "contact": "Kontakt"
    },
    "header": {
        "h1": "Łukasz Byrdy",
        "h2": "Pianista"
    },
    "about": {
        "h3": "O mnie",
        "about-text": " jest jednym z najwybitniejszych pianistów młodego pokolenia, który w trakcie trwającej już ponad 10 lat kariery koncertowej, wystąpił kilkaset razy z recitalami i koncertami w większości państw Europy, a także w USA, Kanadzie, Chinach i Zjednoczonych Emiratach Arabskich.",
        "about-text1": "Urodzony w Katowicach pianista jest laureatem ponad 20 międzynarodowych konkursów pianistycznych, w tym zdobywcą czołowych nagród na Międzynarodowym Konkursie Pianistycznym im. Fryderyka Chopina w Pekinie oraz Międzynarodowym Konkursie Pianistycznym w Hanowerze. Nagradzany był również na konkursach w Szwajcarii, Włoszech, Malcie i Polsce. Po entuzjastycznie przyjętych przez publiczność i krytyków muzycznych występach na XVII Międzynarodowym Konkursie Pianistycznym im. Fryderyka Chopina w Warszawie, kariera pianisty wyraźnie nabrała tempa. Łukasz Byrdy jest również jednym z dziesięciu półfinalistów prestiżowego Honens International Piano Competition w Calgary (2022), a także laureatem licznych stypendiów i nagród artystycznych, w tym wielokrotnym stypendystą Ministra Kultury i Dziedzictwa Narodowego oraz zdobywcą przyznawanej najwybitniejszym polskim artystom młodego pokolenia nagrody „Młoda Polska”. Pianista był wielokrotnie zapraszany w roli solisty i kameralisty na festiwale muzyczne w Wilnie („Christopher Festival”w Parku Bernardyńskim), w Paryżu („Chopin au jardin” oraz „Chopin a Paris” w Oranżerii w Parku Bagatelle), w Aspen („Music Festival and School”), w Moskwie (Polsko-Rosyjski Festiwal Muzyczny). Wystąpił w Warszawie na festiwalach „Chopin i Jego Europa” oraz Międzynarodowym Festiwalu Ignacego Jana Paderewskiego, na posiadającym bogatą tradycję, odbywającym się w Ostrowie Wielkopolskim festiwalu „Chopin w barwach jesieni”, na Festiwalu Muzyki Kameralnej „Kwartet Śląski i jego goście” w Katowicach, na Międzynarodowym Festiwalu Chopinowskim w Dusznikach Zdroju oraz na Festiwalu im. Jerzego Waldorffa w Radziejowicach. Artysta wielokrotnie koncertował w największych ośrodkach muzycznych świata, prezentując swoje interpretacje na scenach tak prestiżowych sal jak m.in. Harris Concert Hall w Aspen (USA), Bella Concert Hall w Calgary (Kanada), Rozsa Centre w Calgary (Kanada), Oranżeria w Parku Bagatelle w Paryżu (Francja), Aula Uniwersytetu Sapienza w Rzymie (Włochy), Muzeum Puszkina oraz Muzeum Scriabina w Moskwie (Rosja), salach koncertowych konserwatoriów muzycznych w Pekinie i Chengdu (Chiny) oraz Tianfu Center w Chengdu (Chiny). Wystąpił w większości polskich filharmonii, jak również Sali Koncertowej Narodowej Orkiestry Symfonicznej Polskiego Radia (NOSPR) w Katowicach, Studiu Koncertowym Polskiego Radia im. W. Lutosławskiego w Warszawie, Sali Koncertowej Europejskiego Centrum Muzyki im. Krzysztofa Pendereckiego w Lusławicach, Sali Lustrzanej Zamku w Pszczynie, Kościele Świętego Krzyża w Warszawie, Muzeum Fryderyka Chopina w Warszawie, Domu Urodzenia Fryderyka Chopina w Żelazowej Woli, Zamku Królewskim w Warszawie, Sali Ratuszowej Pałacu Kultury i Nauki w Warszawie, Teatrze Królewskim i Pałacu na Wyspie w Łazienkach Królewskich w Warszawie.",
        "about-text2": "Łukasz Byrdy jest absolwentem Universität der Künste w Berlinie i Akademii Muzycznej im. I. J. Paderewskiego w Poznaniu. Od lat prowadzi bogatą działalność pedagogiczną, będąc na co dzień wykładowcą katedry fortepianu w Akademii Muzycznej im. Ignacego Jana Paderewskiego w Poznaniu. Prowadzi liczne kursy i warsztaty w Polsce i za granicą, gdzie współpracował z m.in. Mount Royal University w Calgary, University of Agder w Kristiansand, Estońską Akademią Muzyki i Teatru w Tallinnie, Sychuańskim Konserwatorium Muzycznym w Chengdu. W swojej karierze pedagogicznej był kilkukrotnie zapraszany do prowadzenia lekcji mistrzowskich w ramach prestiżowych warsztatów muzycznych dla najzdolniejszej młodzieży z całego świata „Morningside Music Bridge” na New England Conservatory of Music w Bostonie. Pianista dokonywał wielokrotnie nagrań dla radia i telewizji, a jego występy transmitowane były przez Polskie Radio, Telewizję Polską, a także Litewskie Narodowe Radio i Telewizję, Centralną Telewizję Chińska CCTV oraz radio i telewizję sychuańską.",
        "about-text3": "W 2017 roku dzięki wsparciu Fundacji Piotra Klera ukazała się debiutancka płyta artysty z koncertami fortepianowymi F. Chopina i W. A. Mozarta.",
        "about-btn": "Ściągnij"
    },
    "news": {
        "h3-title": "Wiadomości",
        "info": "Informacje oraz nowości pojawią się wkrótce..."
    },
    "media": {
        "h3-t": "Media"
    },
    "contact": {
        "h3-text": "Kontakt",
        "impresario": "Impresariat"
    },
    "disc": {
        "h3-tt": "Dyskografia",
        "cd-text": "W 2017 roku ukazała się debiutancka płyta Łukasza Byrdy z koncertami F. Chopina oraz W. A. Mozarta nagrana wraz z kwartetem Altra Volta. Nagrania zostały zrealizowane w Studio Polskiego Radia Katowice w dniach 16-17.01.2016 oraz w Studio Koncertowym S1 im. Witolda Lutosławskiego w Warszawie w dniach 14-15.02.2016.",
        "altra": "ALTRA VOLTA QUARTET:",
        "altra1": "Leszek Sojka – skrzypce",
        "altra2": "Jacek Dzwonowski – skrzypce",
        "altra3": "Aleksandra Marko-Lech – altówka",
        "altra4": "viola Michał Lech – wiolonczela",
        "playlist": "Na płycie znajduja się następujące utwory"
    }
}